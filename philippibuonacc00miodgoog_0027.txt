ι GREGORIUS SANOCEUS.

cium suum detulit ad doctorem, eoque invento
tantum docto bomini persuasit, ut illius modi erro-
re emendato, ille in posterum cetera, quae scrip-
sisset in eisdem commentariis, priusquam ederet,
semper Gregorii iudicio et castigationi subiceret.
Ceterum non ipse solum, sed <et> reliqui omnes
litterati tantum illius ingenio tribuebant, ut quic-
quid incognitorum librorum ab aliquo inveniretur,
adeum, tanquam cui omnia facilia interpretatu
essent, portaretur. Itaque inter libellos, qui quoti-
die multi sibi offerebantur, invenit nonnullas Plauti
comoedias, quarum lepiditate atque ingenio adeo
delectatus est, ut praeter id, quod earum lectioni
quotidie operam dabat, coeperit et ad illarum imi-
tationem novam comoediam scribere.
VI Quam exercitationem interrupit postea co-
· actus Italiam petere ad impetrandam curam
ecclesiae, tunc casu vacantis. Nam, qui iampridem
ducendae uxori parum se idoneum a natura sen-
tiret, sacerdotio se mancipare instituerat. Itaque
cum vacaret ecclesia in salinis regiis, quae prope
Cracoviam sunt, suadentibus amicis atque id im-
pensius efflagitantibus Bononiam petiit atque inde
Florentiam se contulit ad Eugenium Pontificem
Maximum, qui Roma pulsus a Florentinis propter
ipsorum singularem pietatem in religionem non
solum susceptus fuerat, sed quam honorificentis-
sime habebatur. Ibi cum voti compos sactus esset,
vix, ut regrederetur in patriam, extorsit aquam
plurimis, qui suadebant ei remanere in collegio mu-
sicorum Pontificis et nolentem propemodum vi
retinere procurabant.
VH Adepta illius ecclesiae possessione, multa,
· quae neglegentia priorum sacerdotum do-
mi atque ruri obsoleta erant, instauravit, coepitque
commissum sibi gregem dirigere in semitasDomini
verbo et exemplo, sed utro magis, merito dubitari
potest. Nam neque in vita quicquid erat, quod non
cum summa commendatione posset imitari, neque
sermoni, cum populo evangelium interpretaretur,

 

