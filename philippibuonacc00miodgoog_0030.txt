FOL. XIII

VWNANVVV*

seret, non minus aequo animo in se dicta ferebat.
Ebriosi filio obicienti, quod ex paterno instituto
vilem cenam apposuisset, ait: ego ut pater-meus
comed0, tu ut tuus bibis. Dicentem iocum in pal-
lium suum, 'quod sordidis maculis distinctum vi-
cem nebridis in bacchanalibus implere posset, hoc
,dicto compescuit: facilior est ablutio pallii, quam
animi. Erat enim ille multis coinquinatus flagitiis.
Exprobranti cuidam, quod paternam disciplinam
ferre non potuisset: eg0‚ inquit, in aliena domo ita
uixi, ut in paterna videar educatus; multi apud pa-
trem sic degunt, ut apud quemvis potius, quam
sub paterna disciplina, nutriti appareant. Claudum
maledicum lingua debilitari, non pede oportuisse,
ait. ln eum, qui rerum suarum custodiam lusco
commiserat, distichon tale edidit:
Qui videt unoculum cernentem singula solem,

Non errat lusco¹ credere quicquid habet.
Nonnulli improbi et malefici homines, credulos ac
simplices elusuri, fingebant se amalo daemone
vexari eaque fallacia procaciter quasi opem implo-
rantes consistebant in templis, ut quaeque insi-
· gniora essent aliqua praecipua religione atque ob
’ id magis quam cetera frequentarentur. Quo astu
non modicas pecunias a miserantibus ementieban-
tur. Cum itaque in ecclesiam Gregorii abusu se re-
cepissent, ille per varias captiosasque interrogatio-
nes deprehensa quaestuosa fallaciamoxverberibus
veritatem extorsit humanitusque servavit eos, qui
divinam opem eludebant.

Interea Vladislaus, qui iam post patrem apud

⁸ Polonos regnabat, ad regnum Ungariae accer-
situr. Qui, tum memor consuetudinis quae, dum
puer erudiebatur, Gregorio apud se fuisset, tum
percitus fama, quae de virtute atque integritate
hominis circumferebatur, eum dignissimum iudica-
vit, quem non solum in humanis rebus consiliorum
participem haberet, sed in-iis etiam, quae ad reli-
gionem et pietatem attinent, conscientiae suae ar-
bitrum deligeret, cuique placandi conciliandique

 

