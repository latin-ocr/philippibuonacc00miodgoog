FOL. XII

aliquid deerat, quod ad persuadendum esset accom-
modatum. Ceterum eius animo ineratlibertas quae-
dam naturalis‚ neque metui neque cupiditati obno-
xia, sed honestatem appetens et ab omni turpitu-
dine abhorr'ens: non secundis rebus extollebatur,
non adversis muliebriter succumbebat; denique
praeter virtutem vilem turbam rerum ceterarum
existimabat. Somni et alimentorum nullacura, nul-
lus apparatus: neglegens verius, quam frugi dici
poterat. Habitu etiam haudquaquam egregio ute·
batur, sed qui frugalitati vitae congrueret. Facilis
ad eum aditus omnibus erat, nec minus ipse facile,
quo voluissent amici, circumducebatur. Convenie-

bant ad eum ex Cracovia propter loci vicinitatem
quotidie complures docti viri, nec infrequentius
ipse civitatem intrabat, recipiebat se ad loca dispu-
tantium aut legentium et quae in rebus sentiret,
tam libenter proferebat, quam aliorum sententias
audiebat.

VHI· Dialecticis raro congrediebatur, super.

stitiose non ad verae doctrinae usum ea
in facultate homines erudiri asseverans; cui tan· '
tisper operam dandam putabat, dum circa solidam
rerum cognitionem versatur, in reliquis refutandam
esse, nihil enim in se continere, nisi vigilantium
insomnia. Medicinam anteponendam ceteris doc-
trinis ac veluti secundam naturam venerandam
censebat. Primam enim illam omnium parentem,
naturam corpora tantum creare, istam conservare
atque, ubi prima peccare in aliquo coeperit, prae-
sto esse et emendare; ad extremum succurrendo
illius imbecillitati multa corpora medicinam red-
dere diuturna, quae, quantum attinet ad naturam,
iam perierant. Et profecto nisi artem illam pro-
fessioni suae parum congruere iudicasset, omissis
ceterisdisciplinis medicinae tantummodo inten-
disset. Illos, qui novos grammaticos legebant‘omis·
sis veteribus, similes esse aiebat aegrotis, qui ab
omnibus salutaribus abhorrent, contraria vero ap-

 

