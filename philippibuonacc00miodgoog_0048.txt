FOL. XXII

numeraret, neque aliter quam diligenter inspectis
dimensisque rebus singulis promptuariae cellae
praefecto credebat. Quod quidem vulgus avaritiae
tribuebat, ego ascripserim quietis studio: namqui
iuventutem facile corrumpi sciret, ubi sub laxiori
disciplinahaberetur, videbat futurum, nisi tam ar-
tissima frugalitatis norma paratos ad luxuriam ani·
mos coerceret, ut per intemperantiam omni genere
inquietudinum domus compleretur, quam rem ut-
pote naturae suae adversissimam vitans, non solum
frugaliter habebat apud se familiares, verum etiam
ad serviendum sibi nullum aliquando admisit, qui
disciplinam non toleraturus appareret. ,
XXXI Dicebat saepe familiares nutriendos

· usui, non ostentatio‘nn eos vero vanis-
simos homines esse, qui, ut foris magno cum ap-
paratu servorum incederent, praeter id, quod fa-
cultates suas intemperato et insolenti cuique expo-
nerent veluti diripiendas, domi tam multa foeda
paterentur, ut degentium in honesta servitute mul-
to potior habenda sit condicio, quam eorum, qui
tales famulatus per ambitionem alere ac tolerare
perseverant. lpse interrogatus, quare numer0, ve-
ste ac cetero ornatu inferiorem omnibus episeopis
familiam haberet? — quia, inquit, servorum meo·
rum servus esse nec volo nec possum, sed et sa-
tius in qualicumque simplicitate contemni puto,
quam perpetua simulatione torqueri. Eamque ob
causam, etiam postquam per facultates licuisset,
nunquam mediocris fortunae modestiam transgres-
sus est aut multitudine ac nobilitate familiae aut
'splendore indumentorum, quibus vel se vel sami-
liares exornaret, nam mensae ac reliquae rei dome-
sticae frugalitatem, quam in simplici sacerdotio sibi
ipsi indixerat, nunquam mutavit, sed usque ad ulti-
mum tempus sub eadem parsimoniae norma per-
severavit. Volebat animi bonis et dotibus [non au-
tem fortunae] admirari, eorum vero existimationem
parieti caduco innixam putabat, qui laudum sua-
rum veluti fundamentum fortunae opes haberent.

 

